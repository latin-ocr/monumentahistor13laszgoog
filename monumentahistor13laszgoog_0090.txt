30 Anno 1452· - 28. januarii.

sexte proxime post festum Epiphaniarum Domini, nuperrime prete-
ritum, elapse proxime et preterite, juxta adjudicacionem juratorum
eo modo juramentum prestitit et deposuit, ut ipsa prefato Stephano
jurato et uxori ipsius nulla sortilegia fecit nec sibi in rebus ipsorum
aliquod dampnum intulit, sed in totali accione ipsius Stephani ju-
rati innocens esset et fuit atque innoxia; ideoque ipsam Agatham
mulierem facto in premisso contra prefatum Stephanum juratum
reddidimus expeditam et absolutam.

ltem quia Agatha mulier nutrix Philippi aurifabri et Scola-
stica mulier uxor Francisci agricole et domina Dorothea uxor Mar·
tini judicis juramenta ipsis per juratos adjudicata, pridie videlicet
feria sexta proxima post festum sancte Katherine virginis, in ter·
mino deposicionis ipsis deputato, prestiterunt, ideo ipsas ab ipsa
juramentali depositione reddidimus quietas et expeditas, predictas
autern pecunias et anulos solvant sicut est adjudicatum.

Item quia discretus vir dominus Clemens presbiter magister
hospitalis nostri communis, id curn sufficienti et fidedigno nostrorum
concivium testimonio insede nostra judiciaria clare comprobavit
coram nobis, ut dum probus condam juvenis Thomas Croacus ser·
vitor et mercenarius egregii viri domini Seboldi Mayar capitanei
nostri, in anno jubileo proxime elapso pro salute anime sue in
Romanam curiam peregre profectus extitisset et ab inde peracto
ipso itinere domum reversus fuisset, tunc subitanea morte preventus
ab hac luce decessisset, ipseque illo ternpore dum peregre pro·
fectus fuit, quandam vineam suam in territorio civitatis predicte
inter vineam Augustini jurati et Francisci literati habitam, predicto
hospitali nostro communi legavit perpetuo possidendam et quia
ipse dominus Seboldus capitaneus predicte legacioni ipsius Thome
Croaci consensit, eandemque vineam ipsius Thorne Croaci predicto
hospitali nostro communi pro anima ipsius Thome Croaci remisit
possidendam et quomodocumque voluerit predictus dominus Cle·
mens disponendam, sed quia ipse dominus Clemens nos super eo
instantissime postulavit, ut nos eandem vineam sibi vendendi, et
loco ipsius aliam vineam ipsius hospitalis plenam vendendi, et aliam
vineam loco ipsius emendi atribuerimus facultatem, ideoque nos
eidem domino Clementi presbitero predictam vineam ipsius condam
Thome plenam vendendi et aliam vineam loco ipsius predicto hospi·
tali emendi attribuimus facultatem.

ltem licet Thomas dictus Cheden filius Jacobi, concivis noster,
nuperrime pro certis vituperiis et malis suis operibus, que ipse
super Nicolaum judicem nostrum modernum et super alios con-

 

